---
title: "Saksonia i Drezno"
comment: "index"
section: "turystyka"
subsection: "saksonia"
---

#### Saksonia

Kraina we wschodnich Niemczech, sąsiadująca z Polską. Obecnie jeden z 16 landów niemieckich ze stolicą w Dreźnie. Początkowo jeszcze pod nazwą Marchii Miśnieńskiej, stolicę miała w Miśni. Od XII wieku aż do Wielkiej Wojny we władaniu dynastii Wettynów.

W latach 20. XV wieku dziedzina Wettynów przejmuje nazwę Saksonii i awansuje do rangi księstwa. Książę Saksonii jest Elektorem Rzeszy, czyli jednym z siedmiu książąt mających prawo wyboru cesarza. Stolica zostaje wtedy przeniesiona do Drezna, które staje się siedzibą rodową Wettynów. Na początku XVI wieku przechodzi na stronę Reformacji.

Przełomowe lata i apogeum potęgi Saksonii to panowanie Augusta II Mocnego i jego syna Augusta III, w tym czasie na zamku miśnieńskim odkryto tajemnicę produkcji porcelany i do dziś porcelana miśnieńska słynie na cały świat. Czasy obu Augustów to przede wszystkim unia personalna z Polską, tzw. czasy saskie. Niestety po nich następuje upadek znaczenia Saksonii i rozbiory Polski.

W XIX wieku drugie miasto Saksonii - Lipsk najbardziej znane jest z przełomowej bitwy podczas której pokonano Napoleona oraz targów, które już jako targi epoki przemysłowej organizowano od 1895. Podczas Zimnej Wojny część NRD. Czwarte co do wielkości miasto Saksonii - Zwickau znane było z produkcji samochodów: powstały tam takie marki jak Horch, Audi, DKW, a w czasach powojennych Trabant.

#### Drezno

Od XV wieku stolica Saksonii, miasto partnerskie Wrocławia, ważny ośrodek nauki i sztuki. Już od czasów renesansu znany z rosnącej kolekcji dzieł sztuki i tradycji muzycznych. Stolica niemieckiego baroku - po czasach świetności za panowania obu Augustów. W XIX najważniejszy w Niemczech ośrodek produkcji wyrobów tytoniowych. Miasto straszliwie zniszczone bombardowaniem w lutym 1945. Od 1982 miejsce formowania się enerdowskiej opozycji demokratycznej. Odbudowane, znowu jest jednym z najważniejszych niemieckich ośrodków turystyki.