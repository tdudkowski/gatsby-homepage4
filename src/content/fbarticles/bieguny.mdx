---
title: "Wojna na biegunach"
date: 2021-01-21
img: 
category: article
tags: Arktyka, Antarktyka
url: https://dygresje.info/festung-breslau/article/bieguny
description1: ""
description2: ""
---

### Wstęp

W niniejszym artykule omówię działania wojenne odbywające się w skrajnych wysokościach geograficznych, zarówno w strefie podbiegunowej północnej jak i południowej. Bardzo rzadko mają charakter prawdziwych walk, najczęściej są to badania naukowe, głównie meteorologiczne.

Wobec tego tytuł jest trochę mylący, ale na tę chwilę lepszego nie znalazłem.

### Operacja Tabarin

Tajna brytyjska misja antarktyczna trwała od 1943. Jej wojskowym zadaniem było badanie niemieckiej aktywności cywilnej i wojskowej w regionie, a po wojnie utrwaleniu brytyjskich wpływów. Ale rezultaty naukowe były o wiele bardziej interesujące. Ogromna liczba pomiarów, poprawek do map i okazów.

13 lutego 1945 wybrano Seal Point (Hope Bay, Ziemia Grahama) na miejsce lokalizacji, ostatniej już, stacji D. W sierpniu zorganizowano stamtąd wyprawę saniami na południe. Wróciła w grudniu z ponad 250 kg próbek porostów, skamieniałości i skał.

W 1946 operacja została zakończona.

### U-530 i U-977

Dziś U-530 (Type IXC, duży oceaniczny okręt podwodny) opuścił Kilonię, była to jego 8 misja. Skierował się na USA.

I wtedy stało się coś dziwnego. Wyprzedzając wypadki - kiedy po kapitulacji admirał Dönitz wydał rozkaz do wszystkich jednostek poddania się aliantom U-977 tego rozkazu nie wykonał. Zaczął płynąć na południe i dopiero 10 lipca poddał się do niewoli władzom... argentyńskim w porcie Mar del Plata. Przesłuchiwany kapitan nie potrafił wyjaśnić, co okręt robił przez poprzednie 2 miesiące, gdzie jest dziennik pokładowy i broń. Załoga nie miała żadnych dokumentów.

Podobnie tajemniczy był los U-977 (Type VIIC, podstawowa wersja U Boota, zasięg 8,5 tys. mm), który podczas kapitulacji był w pobliżu Szkocji. Jak później jego kapitan zeznał od 10 maja do 14 lipca byli w zanurzeniu (przez 66 dni!) na kusie ku Argentynie. W Mar del Plata pojawili się 17 sierpnia. Za przyczynę tej decyzji kapitan podawał obawę przed niewolą sowiecką.

Władze argentyńskie marynarzy obu okrętów przybyłych w odstępie trochę ponad miesiąca internowały. Oba U Booty przekazano Amerykanom, którzy po przebadaniu zniszczyli je jako cele ćwiczebne.

Tajemnice związane z tymi rejsami spowodowały powstanie rozmaitych teorii spiskowych, m.in. podejrzewano, że przywiózł do Argentyny przywódców hitlerowskich.

### Antarktyda

W przypadku U-530 mówiono nawet o rejsie na Antarktydę. Tak, mowa tu o rzekomej bazie antarktycznej hitlerowców. Z technicznych powodów taka podróż okrętu podwodnego o tej porze roku była niemożliwa.

Ale istnienie takich baz podejrzewał brytyjski wywiad, ich wykrycie było jednym z celów Operacji Tabarin z lat 1943-46, o której niedawno pisałem.

Rzeczywiście w latach 1938-39 odbyła się trzecia niemiecka misja antarktyczna. Był to rejs MS Schwabenland pod kierownictwem kapitana Alfreda Ritschera. Statek ten został zwodowany w 1925 i pierwotnie był zwykłym frachtowcem, w 1934 został przerobiony na statek katapultowy (wystrzeliwujący z katapulty samoloty) na potrzeby Lufthansy, a w 1938 dostosowany do rejsów arktycznych.

Wypłynęli 17 grudnia 1938 z Hamburga kierując się na Ziemię Królowej Maud. Ritscher na pewno nie był nazistą, jego żoną była Żydówką a załogę dobierał wg wartości naukowej. NSDAP wcisnęła jednego hitlerowca, który zmuszał wszystkich do słuchania przemówień Hitlera.

Do Antarktydy dotarli miesiąc później i używając łodzi latającej sporządzili dokumentację lotniczą terenu, do którego III Rzesza rościła sobie pretensje - nazwanego od statku Neu-Schwabenland. Rejs powrotny zaczął się 5 lutego 1939. Prawdopodobnie jednym z celów ekspedycji było rozpoznanie możliwości samodzielnego pozyskiwania tłuszczu wielorybów. Po raz kolejny Niemcy pojawili się na Antarktydzie dopiero w 1981.

MS Schwabenland zakończył służbę podczas wojny u wybrzeży Norwegii poważnie zniszczony. Po przejęciu przez aliantów został załadowany 1400 tonami gazów bojowych i zatopiony 31 grudnia 1946 w pobliżu wyspy Måseskär w cieśninie Skagerrak. Była to część operacji Davy Jones' Locker (idiom oznaczający dno morskie).

### Operacja Davy Jones' Locker

Alianci po wojnie podzielili się wszystkimi zdobytymi na Niemcach zapasami broni chemicznej (w sumie 296 tys ton) ustalając, że każdy zniszczy swoją część tak jak zechce.

Amerykanie i Brytyjczycy pozbyli się ok 35 tys ton ładując je na niepotrzebne statki i zatapiając je pomiędzy czerwcem 1946 a sierpniem 1948.

Koło Måseskär na głębokości ok 200 m zatopiono 12 takich statków.

### Arktyka

Inny charakter miała działalność Niemców w Arktyce. Tutaj to co ich najbardziej interesowało to dane meteorologiczne, mające bezpośredni wpływ na pogodę w Europie. Ponieważ na Atlantyku przeważają wiatry zachodnie alianci mają tu oczywistą przewagę.

Niemcy pozyskiwali dane pogodowe z misji meteorologicznych ubootów i dalekosiężnych samolotów Kondor.

22 października 1943 udało im się umieścić automatyczną stację meteorologiczną (niem. Wetter-Funkgerät Land-26 aka WFL-26 aka Wetterstation Kurt) na kanadyjskim Półwyspie Labrador. Zadanie to zostało wykonane przez załogę U-537 (Type IX) w jego pierwszej misji rozpoczętej 18 września. Stacja została odkryta zupełnym przypadkiem dopiero w 1981. U-537 został zatopiony na Morzu Jawajskim podczas trzeciej misji 9 listopada 1944 z wszystkimi członkami załogi.

Od sierpnia 1942 organizowali załogowe stacje meteorologiczne na wschodnim wybrzeżu Grenlandii. Kilka razy wykryli je Amerykanie i dochodziło do walk. Ostatnia taka walka miała miejsce 22 kwietnia 1944, w rezultacie Niemcy ewakuowali stację 1 czerwca 1944. Ostatnią - Edelweiß 2 - zlikwidowało 200 żołnierzy Coast Guard w listopadzie 1944 biorąc wszystkich do niewoli.

O misji meteorologicznej w Norwegii będzie przy innej okazji.

### Odnośniki

- Mark Felton Productions ["German U-Boats in Argentina 1945 - U-530" [YT 6:52]](https://www.youtube.com/watch?v=OyP1MBxca4g) ["German U-Boats in Argentina 1945 - U-977" [YT 7:35]](https://www.youtube.com/watch?v=376q9QUezJU) | ["Secret Nazi Antarctic Base - Fact or Fiction?" [YT 10:10]](https://www.youtube.com/watch?v=Rs0ZaCQrScc)| ["Ice Station Kurt - The Secret German Mission to Canada" [YT 4:20]](https://www.youtube.com/watch?v=_ATziIQTXCs) | ["Secret Nazi Arctic Bases" [YT 6:17]](https://www.youtube.com/watch?v=yWyA63YBT6c)
- Dark Files ["Secret Nazi Base Discovered in the Arctic"](https://www.youtube.com/watch?v=EqBnSXgJ0aA) Ziemia Aleksandry
- Dark5 ["5 Secret WW2 Things Only Found after the War" [YT 10:24]](https://www.youtube.com/watch?v=Ou6MFssFZRs)
- History.com [Eric Niller "Hitler Sent a Secret Expedition to Antarctica in a Hunt for Margarine Fat"](https://www.history.com/news/hitler-nazi-secret-expedition-antarctica-whale-oil)
- David Grossmann ["Nope, There Was Never a Secret Nazi Base in Antarctica"](https://www.popularmechanics.com/military/a25672/nazi-antarctica-base-debunked/)
- Cool Antarctica ["Hitler's Frozen Base"](https://www.coolantarctica.com/Community/antarctic-mysteries-hitlers-secret-base.php)
- Wikipedia [Deutsche Antarktische Expedition 1938/39](https://de.wikipedia.org/wiki/Deutsche_Antarktische_Expedition_1938/39)
- Wikipedia ["Wetterstationen der Wehrmacht in der Arktis"](https://de.wikipedia.org/wiki/Wetterstationen_der_Wehrmacht_in_der_Arktis)
- Dark Docs ["A Mission So Secret the Nazis Forgot They Were There" [YT 10:01]](https://www.youtube.com/watch?v=Suz24VNobEA)
- Der Spiegel ["Adolf Hitler in der Antarktis? Verschwörungstheorien über die "Führer"-Flucht | SPIEGEL TV" [YT 23:21]](https://www.youtube.com/watch?v=NuMO_DJ-WmU)

{/*
### Arktyka

[ https://www.facebook.com/groups/HistoriaNaKazdyDzien/permalink/3032457883489715/ ]

03.09.1945 r.
Działania wojenne w Arktyce: na Ziemi Północno-Wschodniej, na północ od Spitsbergenu, skapitulowali członkowie ekspedycji meteorologicznej pod wodzą Wilhelma Dege, stając się ostatnim kapitulującym niemieckim oddziałem biorącym udział w II wojnie światowej.

Majowa kapitulacja Wehrmachtu w 1945 r. oznaczała upadek III Rzeszy, ale, jak się okazuje, ostatnia jednostka armii Hitlera złożyła broń dopiero cztery miesiące później, we wrześniu, i to gdzie! Na wyspie położonej blisko bieguna północnego, w północno-wschodniej części Spitsbergenu. Był to oddział opatrzony kryptonimem „Haudegen”, wprawdzie niewielki, ale wykonywał zadania o bardzo znaczącej militarnie wadze: to jednostka meteorologiczna, dostarczająca siłom morskim, powietrznym i lądowym Niemiec informacji umożliwiających trafne przewidywania pogodowe, pozwalające sztabom dostosować plany bitewne i logistyczne do najbardziej sprzyjających warunków atmosferycznych. Owa jednostka to 11 wyspecjalizowanych żołnierzy pod dowództwem kpt. dr. Wilhelma Dege (od jego nazwiska pochodziła nazwa jednostki). To dzięki ich prognozom wybrany został trafnie moment rozpoczęcia ostatniej ofensywy Hitlera, tej w Ardenach – przewidziano wtedy bowiem niski pułap chmur utrudniający operację dominującego już w powietrzu lotnictwa alianckiego przeciwko czołgom niemieckim.

Nie tak dawno dwaj członkowie jednostki „Haudegen”, ludzie już bardzo leciwi, wylądowali na miejscu, gdzie we wrześniu 1945 r. poddali się kapitanowi norweskiego kutra myśliwskiego. Po 60 latach zastali ukryty wśród skał, nieźle zachowany jeszcze, składany drewniany barak, który kiedyś był ich domem i zarazem arktyczną stacją meteorologiczną Wehrmachtu.

Sentymentalna podróż starszych panów przywróciła w Niemczech pamięć (relacje prasowe, zapisy kronikarskie, dokumentacja telewizyjna) o jeszcze jednym, jakże ważnym, a mało znanym opinii publicznej froncie zmagań – o wojnie meteorologicznej, równie bezwzględnej i wymagającej ogromnego wysiłku i ofiar, jak ta na polach bitew. Była to wojna bez linii frontowej, bo przecież nie o zdobycze terytorialne ani ich utrzymanie szła gra, jej stawką była wiedza o pogodzie. Prądy atmosferyczne, idące spod bieguna północnego na Atlantyk i Europę, odpowiednio rozeznane przez służby obserwacyjne takie jak „Haudegen” i przekazane szyfrem przez radio, były dla niemieckich generałów jedną z podstawowych przesłanek ich strategicznych decyzji.

Jednostka „Haudegen” nie była, oczywiście, jedyną taką grupą niemiecką w Arktyce. Była natomiast ostatnią tego typu, ulokowaną tam we wrześniu 1944 r. z misją przewidzianą na dwa lata.

Poczynając od 1940 r., Niemcy utrzymywali na dalekiej północy – na Spitsbergenie, na wschodnim wybrzeżu Grenlandii, a także na radzieckiej Ziemi Franciszka Józefa, dziewięć takich stacji. Do tego dochodził uzupełniający system lokowanych na wodach północnych automatycznych sond meteorologicznych, prawdziwych majstersztyków myśli technicznej. Rozmieszczane na dnie morskim przez okręty Kriegsmarine i samoloty Luftwaffe, wypływały o wyznaczonej godzinie, wypuszczając balony z aparaturą pomiarową, by po pobraniu danych automatycznie przesłać je drogą radiową do stacji odbiorczych Wehrmachtu, a następnie ponownie zniknąć w głębinie. Alianci wypłacali wysokie nagrody rybakom za wyłowienie takich sond.

Mimo stosunkowo małych liczebnie sił ludzkich zaangażowanych w owej wojnie meteo była ona równie dramatyczna, obfitująca w bitwy i potyczki, wymagająca kamuflażu, wzajemnego tropienia się, ucieczek i pogoni, klęsk i zwycięstw, udziału tęgich głów uczonych, a także niebagatelnego wysiłku materialnego. Mało tego, tajne lokowanie w Arktyce stacji, ich zabezpieczanie, zapewnianie dostaw zaopatrzenia, ewakuacji w momentach wykrycia przez przeciwnika, angażowało liczne statki i okręty, najczęściej łodzie podwodne, a także samoloty dalekiego zasięgu. W bitwach z tym związanych (bo alianci prowadzili staranne obserwacje, skutecznie tropiąc Niemców) uczestniczyły liczące się siły morskie, włącznie z niszczycielami, łodziami podwodnymi, nawet krążownikami. Stawka w tej wojnie podbiegunowej była przecież ogromna. Bez przesady można by przeliczać na siły dywizji wagę informacji dostarczanych spod bieguna północnego sztabom Hitlera.

Od początku wojny Niemcy zdawali sobie sprawę z ogromnego znaczenia dobrej wiedzy meteorologicznej.

Zaraz po opanowaniu Norwegii, w maju 1940 r., wyspecjalizowana jednostka Luftwaffe – eskadra V – rozpoczęła systematyczne loty obserwacyjne na daleką północ.
Równocześnie przerobiony na ruchomą stację meteorologiczną statek rybacki „Sachsen” działał w rejonie wyspy Jan Mayen. Na Spitsbergenie istniała wtedy norweska stacja meteo, przesyłająca do swojej centrali systematyczne raporty pogodowe, które trafiały oczywiście do rąk Niemców. Dlatego o świcie 25 sierpnia 1941 r. do Ejsfjord zawinęła eskadra okrętów brytyjskich (dwa krążowniki, trzy niszczyciele wraz z przekształconym w jednostkę transportową pasażerskim „Empress of Canada”), dokonując desantu w Barentsbergu. Wysadzono w powietrze stację meteo, elektrownię, radiostację, zniszczono zapasy paliwa, dosłownie wszystko, a ludzi ewakuowano – Norwegów do Szkocji, a Rosjan do Archangielska (na podstawie międzypaństwowych umów Norwedzy i Rosjanie wspólnie eksploatowali tamtejsze pokłady węgla).

To wtedy Niemcy postanowili tworzyć własne stacje obserwacyjne meteo w Arktyce. Wkrótce po desancie brytyjskim w Barentsbergu samolotami przetransportowali oddział dziesięciu swoich meteorologów w rejon Longyearbyen, gdzie – zaopatrywani z powietrza – funkcjonowali do czerwca 1942 r., tą samą drogą powracając do Niemiec.

Ale wcześniej, w październiku 1941 r. utworzono na Spitsbergenie inną stację. Dwa statki eskortowane przez U-Booty dostarczyły do Zatoki Singehamma grupę, która pod kryptonimem „Knospe” działała do lipca 1942 r. Wtedy to jednostkę ewakuowano samolotem, na miejscu pozostawiając stację automatyczną dostarczającą raporty pogodowe aż przez dziewięć miesięcy!

Jesienią 1942 r. ponownie w Zatoce Singehamma Niemcy zainstalowali dostarczoną przez U-Boota stację „Nussbaum”. Działała ona przez osiem miesięcy, do czasu wykrycia przez wywiad lotniczy Brytyjczyków i pośpiesznej ewakuacji łodzią podwodną do Norwegii.

A był to już czas, gdy alianci zintensyfikowali obserwacje obecności Niemców w Arktyce. Przezorny gubernator duński Grenlandii, Eske Brun, podpisał z Amerykanami porozumienie o przejęciu przez nich ochrony. Następstwem było zbudowanie bazy lotniczej, stworzenie nasłuchu radiowego oraz systemu patrolowego okrętów. Wkrótce potem, zimą 1942 r., nasłuch radiowy wykrył, że na Grenlandii działa jednostka niemiecka. Jednakże warunki zimy polarnej uniemożliwiały użycie zarówno samolotów (noc polarna), jak i okrętów (lody). A sygnały pochodziły z pływającej stacji na statku „Sachsen”, który zakotwiczył tym razem u brzegów Grenlandii, mając na pokładzie jednostkę o kryptonimie „Holzauge”. Oddział podzielił się na dwie grupy – jedna przenosiła się na ląd, a druga pozostała na pokładzie uwięzionego wśród lodów okrętu.

To, czego nie mogli dokonać lotnicy i marynarze amerykańscy, uczynił jeden z patroli saneczkowych, który 13 marca 1943 r. dotarł do Niemców. Doszło do bitwy, w której zwycięzcami okazali się naziści. Ale dwa miesiące później amerykański B-59 zbombardował stację „Holzauge”, całkowicie ją niszcząc. Nikt z Niemców jednak nie zginął. Drogą lotniczą zabrano ich do Norwegii, razem z psami pociągowymi zdobytymi od patrolu duńskiego. Trafiły one wkrótce potem do tajnego ośrodka szkolenia kadr meteorologów arktycznych Kriegsmarine w pobliżu Śnieżki w Karkonoszach.

W międzyczasie na Spitsbergen, do Barentsbergu, powrócili Brytyjczycy, organizując tam ponownie stację meteorologiczną. I sytuacja powtórzyła się, z tym że przy odwróconych rolach: o świcie 7 września 1943 r. pojawiła się tam eskadra okrętów niemieckich z pancernikiem „Tirpitzem”. Ponownie Barentsberg zrównano z ziemią. Ale cena tej wyprawy okazała się dla Niemców wysoka: „Tirpitz” po powrocie do fiordów norweskich rychło został wytropiony przez lotnictwo brytyjskie i zniszczony.

Niemcy jednak nadal uparcie lokowali w Arktyce swoje stacje. Jesienią 1943 r. do fiordu Liefdelfjord na Spitsbergenie dotarł ich statek „Carl J. Busch” z kolejną grupą meteo o kryptonimie „Kreuzritter”. Zaopatrywana samolotami stacja pracowała do lipca 1944 r., kiedy to ewakuowano ją do Norwegii, na miejscu pozostawiając stację automatyczną i… grób dowódcy dr. Knospela, który zginął od wybuchu własnej, niemieckiej miny.

Inna jednostka, „Schatz- gräber”, eskortowana przez U-Boota wpłynęła na statku rybackim „Kehdingen” na radzieckie wody arktyczne, zakładając stację meteo na Ziemi Franciszka Józefa, gdzie przebywała do maja 1944 r. Jej żołnierze mieli pecha – znudzeni konserwami, upolowali niedźwiedzia i zatruli się przygotowanymi z niego kotletami. Chorych musiano pośpiesznie ewakuować samolotem.

Usprawniony z biegiem czasu przez Amerykanów system nadzoru radiowego (na wyspie Jan Mayen ulokowano silną stację nasłuchową) zdał egzamin. Gdy Niemcy jesienią 1943 r. umieścili na wschodnim wybrzeżu Grenlandii grupę „Bassgeiger” na statku „Coburg” zamienionym na bazę meteo, rychło ich namierzono. Atak patrolu na saniach został jednak przez nazistów odparty, choć ich wojskowy dowódca, por. Röder poległ. Ostatecznie stację musiano ewakuować.

Na wschodnim wybrzeżu Grenlandii pojawiła się kolejna ekspedycja niemiecka – „Edelweiss” na statku „Kehdingen”. Zanim zdążyli jednak wylądować, wykryła ich amerykańska jednostka patrolowa. Okręt USA pojawił się, gdy eskortująca wyprawę łódź podwodna pobierała z „Kehdingen” paliwo. Wystrzelone w pośpiechu torpedy chybiły – U-Boot musiał salwować się ucieczką. Grupa „Edelweiss” poddała się, zatapiając swój statek.

Niemieckie dowództwo nie skapitulowało – wysłało kolejną wyprawę, oznaczając ją jako „Edelweiss II”, na pokładzie statku rybackiego „Externsteine” i tym razem kierując ją na Grenlandię, na wyspę Koldewey. Dotarli do niej w końcu października 1944 r. Funkcjonowali krótko, szybko wykryci przez Amerykanów trafili do niewoli.

I wreszcie przyszła kolej na grupę „Haudegen” pod komendą dr. Dege, uczestnika kilku wypraw polarnych przed wojną. Wszyscy jej członkowie, sami ochotnicy, zostali starannie wyszkoleni w Karkonoszach i w Alpach (lodowce!). Gdy ich transportowano, doszło do starcia eskortującego U-Boota z jednostkami alianckimi. Choć Niemcy zniszczyli jeden okręt nieprzyjacielski, stracili także U-Boota i ekspedycja musiała zawrócić do Norwegii, by ponownie wypłynąć pod eskortą kolejnego U-Boota. Czasu było już mało. Wytypowana jako cel skalista, pokryta lodem wyspa Nordostland w północno-wschodniej części Spitsbergenu możliwa była do osiągnięcia (na podstawie wieloletnich obserwacji) jedynie do połowy września. Dotarli na czas.

Z przywiezionych elementów zbudowano stację, a nawet saunę. Zadania obejmowały codzienne wysyłanie radiosond do dolnych warstw stratosfery, co trzy godziny badania naziemne, szyfrowanie danych i przekazywanie centrali poprzez stację pośrednią w norweskim Tromso. Uruchomiono też wytwórnię wodoru dla sond wysokościowych. Porozmieszczano w ukryciu w skałach olbrzymi ładunek (ogółem prawie 2 tys. skrzyń!), dostarczony na wyspę przez statek „Carl J. Busch”.

Wprawdzie Niemcy wysłali w okolice pomiędzy Spitsbergenem a Grenlandią jako stację ruchomą jeszcze jedną grupę – „Zugvogel” na pokładzie statku „Wuppertal” (częsta zmiana miejsca postoju miała utrudnić przeciwnikowi jej lokalizację) – ale operacja ta zakończyła się niepowodzeniem w październiku 1944 r. z powodu awarii motorów.

„Haudegen” jako jedyna pozostała więc na usługach Wehrmachtu. Jej żołnierze dostarczali wiadomości meteorologicznych do Niemiec do samego końca, o którym dowiedzieli się z radia. Po upadku Rzeszy nadal, choć już tekstem otwartym, bez szyfrowania, przekazywali wyniki swoich obserwacji do centrali, prowadząc równocześnie, już z woli swego komendanta, czysto naukowe badania arktyczne. Aż wreszcie otrzymali wiadomość: 3 września 1945 r. dotrze do nich norweski statek polujący na foki! A już myśleli, że świat o nich zapomniał. W euforycznym nastroju, choć nie bez pewnych obaw co do dalszego losu, powitali norweską jednostkę, składając przed jej załogą broń. A nazajutrz, 4 września, kpt. dr Wilhelm Dege podpisał wobec kapitana kutra norweskiego akt poddania się tej ostatniej zwartej jednostki hitlerowskiego Wehrmachtu.

Los obszedł się z załogą „Haudegen” łaskawie. W istocie uniknęli pobytu w niewoli. W Arktyce przetrwali najtrudniejsze, pierwsze po kapitulacji miesiące. Kpt. Dege zaś zrobił karierę naukową, na którą bez wątpienia liczący się wpływ miał dorobek długiego pobytu i pracy badawczej na Spitsbergenie.

[ https://www.facebook.com/groups/451077191685419?multi_permalinks=4621335634659533&hoisted_section_header_type=recently_seen ]
Wetterfunkgerät Land – automatyczna stacja pogodowa.
Druga Wojna Światowa była konfliktem toczonym na wielu płaszczyznach. Była walką o zasoby, terytorium i dominację, ale także walką o  informacje.  Wszystkie strony konfliktu prowadziły operacje wywiadowcze i kontrwywiadowcze, ale zarówno Alianci jak i Niemcy przykładali niemałą rolę do pewnego aspektu wojny, który nie wydaje się być tak oczywistym jak na to zasługuje. 
Pogoda. W historii wojskowości można przytaczać setki przykładów kiedy to sprzyjająca w pewnych warunkach pogoda przyczyniła się do zwycięstwa lub klęski wielkich armii.
W warunkach prowadzenia nowoczesnej wojny przy użyciu lotnictwa oraz marynarki wojennej, wiedza odnośnie nadchodzących warunków pogodowych była kluczowa dla prowadzenia operacji militarnych na wielką skalę.  Pogoda determinowała wyznaczanie tras konwojów na zimnych wodach Atlantyku. Działania lotnictwa, zarówno nad morzami i oceanami jak i lądami były zdeterminowane przez warunki pogodowe. 
Alianci byli w uprzywilejowanej pozycji i od początku mieli przewagę w tak zwanej wojnie pogodowej na Północnym Atlantyku, ponieważ w klimacie umiarkowanym ( obszar wokół Arktyki i na północ od Oceanu Atlantyckiego) układy pogodowe przemieszczały się z zachodu na wschód.
Aliancka sieć stacji pogodowych w Ameryce Północnej, Grenlandii i Islandii utworzona w pierwszych latach wojny umożliwiła dostarczenie własnym jednostkom znacznie lepszej prognozy pogody niż mogli to robić Niemcy. Tak jak w każdej wojnie informacyjnej, chodziło o to, aby zbierać informacje i uniemożliwiać przeciwnikowi ich zdobycie.
Ponieważ Niemcy zdawali sobie sprawę z przewagi Aliantów w wyścigu o dane meteorologiczne, używali specjalnie przystosowanych samolotów, statków i okrętów podwodnych do przeprowadzenia wyszukiwania informacji o pogodzie. Misje te okazywały się jednak nad wyraz niebezpieczne.
Alianci z łatwością namierzali i  niszczyli samotne „okręty pogodowe” lub wynurzony okręt podwodny, który dane pogodowe zbierał. Samoloty też nie okazały zbyt użyteczne. Potrzebowali sposobu na zebranie takiej samej ilości danych, co Alianci, ale do tego potrzebowali stacji zlokalizowanych na kontynencie północnoamerykańskim.
Naukowcy z firmy Siemens opracowali automatyczną stację pogodową, która mogła wysyłać dane co trzy godziny za pomocą fal radiowych na częstotliwości 3940 kHz. Nosiła nazwę Wetter-Funkgerät Land (WFL). Wyprodukowano dwadzieścia sześć takich stacji. Czternaście z nich zostało umieszczonych w regionach arktycznych i subarktycznych, w tym w okupowanej przez Aliantów Grenlandii. Pięć umieszczono wokół morza Barentsa.
Dwie były przeznaczone dla Ameryki Północnej. WFL wykorzystało szereg specjalistycznych instrumentów pomiarowych. Wyposażono go w dwa maszty z anemometrem, który rejestrował prędkość i kierunek wiatru. WFL miał zainstalowane urządzenie telemetryczne, aby mogło automatycznie rejestrować dane i wysyłać je za pośrednictwem nadajnika. Był zasilany z akumulatorów niklowo-kadmowych, które można było ładować i był w stanie pracować autonomicznie nawet przez sześć miesięcy. Dwa U-Booty zostały przeznaczone do zainstalowania automatycznej stacji pogodowej na terenie  Ameryki Północnej. U-537 był pierwszym i jedynym, który z powodzeniem zainstalował WFL, o kryptonimie Kurt. Drugi okręt podwodny; U-867 przewożący WFL 30 o kryptonimie Herbert, która miała być zainstalowana na Labradorze, został zatopiony w 1944 roku w pobliżu norweskiego wybrzeża przez bombowiec RAF.
U-537 dowodzony przez kapitana Petera Schrewe wyruszył z Kiel 18 września 1943 roku. Na pokładzie znajdowało się dwóch meteorologów - dr Kurt Sommermeyer i jego asystent, Walter Hildebrant. Sama podróż okazała się ryzykowna nie dlatego, że alianci patrolowali wybrzeże, ale z powodu pogody.
Okręt podwodny wpadł w burzę, podczas której wpadł na górę lodową. Uszkodzenie było znaczne - U-Boot stracił działo przeciwlotnicze, a kolizja z górą lodową spowodowała przeciek w kadłubie. Okręt podwodny stał się bezbronny nie mając możliwości zanurzyć się ani odpowiedzieć ogniem plot. 
Mimo pechowych uszkodzeń, kapitan Schrewe zdecydował się kontynuować misję i 22 października 1943 U-537 przybył do wybrzeża Północnego Labradoru. Kapitan Schwere zdecydował, że konieczne jest zainstalowanie stacji jak najdalej od zamieszkałych osad.
Uznał, że nie będzie to łatwe, ponieważ te tereny zamieszkiwali  Eskimosi, którzy często zapuszczali się tam polując na foki. Dla Niemców istotne było, aby stacja pozostała jak najdłużej ukryta. Rzucili kotwicę na północno-wschodnim krańcu półwyspu Labrador, w zatoce Martin Bay.
Wkrótce po tym, jak grupa zwiadu sprawdziła wybrzeże, meteorolodzy, Sommermeyer i Hildebrant w towarzystwie wyznaczonych z załogi U-boota marynarzy,  zaczęli montować automatyczną stację pogodową o masie 100 kg.
W tym rejonie było wiele kanadyjskich posterunków wojskowych ale Niemcom sprzyjało szczęście i nie zostali wykryci podczas prac instalacyjnych. Tymczasem pozostali członkowie załogi zajęli  się naprawą uszkodzonego okrętu podwodnego.
Dla zamaskowania charakteru i pochodzenia urządzenia, WFL Kurt został oznaczony logo i nazwą nieistniejącej firmy - Canadian Meteor Service. Puste amerykańskie paczki papierosów zostały rozrzucone  wokół stacji, aby maskowanie  było bardziej wiarygodne.
Zaledwie 28 godzin po wejściu w rejon wód przybrzeżnych Ameryki Północnej okręt podwodny był już  w drodze do domu. W rejonie Grand Banks w Nowej Funlandii napotkali patrol powietrzny sił kanadyjskich i łódź patrolową US Coast Guard.  Udało im się odeprzeć 3 ataki przy pomocy broni maszynowej. 
U-537  zawinął szczęśliwie  8 grudnia 1943 roku, po 70 dniach na morzu, do portu Lorient w okupowanej przez Niemców Francji.
Jego los został przypieczętowany zaledwie jedenaście miesięcy później, kiedy został zatopiony  w rejonie holenderskich Indii Wschodnich przez amerykański okręt podwodny USS Flounder. Stacja pogodowa Kurt pozostała nieodkryta długo po zakończeniu wojny. W 1977 roku  geomorfolog Peter Johnson prowadził badania w pobliżu zatoki Martin Bay, kiedy natknął się na stację meteorologiczną Kurta. Pomyślał, że to jakaś kanadyjska placówka wojskowa i oznaczył ją „Martin Bay 7” na mapie, którą przygotowywał w ramach swojej pracy naukowej
Mniej więcej w tym samym czasie emerytowany inżynier Siemensa, Franz Selinger, który pisał historię firmy, przejrzał dokumenty Sommermeyera i dowiedział się o istnieniu stacji.
Powiadomił kanadyjskie Ministerstwo Obrony. W 1981 roku oficjalnie odkryto WFL Kurta, stojącego w tym samym miejscu, w którym niemiecka załoga opuściła go 38 lat temu.
Stacja meteorologiczna Kurt została zdemontowana i przewieziona do Canadian War Museum w Ottawie, gdzie jest wystawiona do dziś.  */}
