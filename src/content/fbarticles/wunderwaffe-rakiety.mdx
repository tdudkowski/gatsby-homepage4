---
title: "Wunderwaffe - rakiety"
date: 2023-01-22
img: ../fbimages/
tags: Hitler, wunderwaffe
category: article
url: https://dygresje.info/festung-breslau/article/wunderwaffe-lotnictwo
description1: ""
description2: ""
---

<ArmiaNiemiecka />

Artykuł ten został wydzielony z większego poświęconego tzw. cudownej broni (niem. Wunderwaffe), która wg twierdzeń hitlerowskiej propagandy dzięki przewadze technologicznej miała zapewnić zwycięstwo. Więcej o Wunderwaffe:

<SeeAlso txt="Wunderwaffe" url="/festung-breslau/article/wunderwaffe" />

Dwie najbardziej znane rakiety należące do programu Broni Zemsty (niem. Vergeltungswaffe) zostały omówione w oddzielnym artykule:

<SeeAlso txt="Vergeltungswaffe (Broń Zemsty) V1 - V4" url="/festung-breslau/article/vergeltungswaffe" />

## Rakiety

### Rheintochter

Kierowana radiowo, dwustopniowa rakieta plot produkcji Rheinmetall-Borsig o docelowym zasięgu 14 km. Prace nad nią rozpoczęto w 1941. Działający prototyp jesienią 1943. Ośrodek doświadczalny był ulokowany na Łebie tzw. Małe Peenemünde.

Rakieta na paliwo stałe - paliwem był proch bezdymny. Pierwsza wersja R-1 była nieudana.

Kolejna R-3 naddźwiękowa miała inną konstrukcję. Pierwszy stopień tworzyły odrzucane dwa silniki, drugi stopień był napędzany paliwem ciekłym. To rozwiązanie też się nie sprawdziło, powrócono do napędu na paliwo stałe.

Ostatecznie prace nad rakietę zarzucono 6 lutego 1945.

### Enzian

Po tym, jak okazało się, że Komet jest zbyt trudny w użyciu dr. Herman Wurster z Messerschmitta w 1943 zaproponował oparty na nim pocisk rakietowy: Flak Rakete 1 (FR-1). Ponieważ był bezzałogowy, mógł poruszać się dużo szybciej, mieć większy zasięg i dużą głowicę bojową. Do tego był na tyle mały, że można było go wystrzeliwać ze zmodyfikowanego jarzma armaty Flak 18. Ze względu na potrzeby wojenne konstrukcja częściowo drewniana.

Prace zaczęto we wrześniu 1943, do maja 1944 zbudowano 60 pocisków, ale nie było do nich silników. W końcu zastosowano przerobione silniki do Rheintochter. Projekt nigdy nie wyszedł poza fazę prób, nie było nawet pewne, jaki będzie zapalnik zbliżeniowy (radarowy czy na podczerwień).

Pomimo anulowania wszystkich projektów 17 stycznia 1945 Messerschmitt nadal prowadził pracę, ale ostatecznie zarzucił je w marcu.

### EMW Wasserfall

Dwukrotnie mniejsza wersja V2, jednostopniowa, sterowana radiowo rakieta plot o planowanym zasięgu 20 km do 50 km od wyrzutni.

Pierwsza próba, nieudana 8 stycznia 1944, pierwsza udana 29 lutego 1944, ogółem przeprowadzono ich 28. Prace zarzucono 17 lutego 1945.

NA baziei tego projektu w sowietach powstała rakieta R-101, a w USA Hermes A-1.

### Henschel Hs 293

Kierowany pocisk rakietowy, pierwsza tego typu broń użyta operacyjnie. Konstruktor prof. Herbert A. Wagner. Napęd stanowił umieszczony pod kadłubem silnik rakietowy Walter HWK 109-507. Pocisk zrzucano do 10 km od celu, z wysokości 2-4 km z bombowców, do celu był sterowany zdalnie przez operatora, który musiał widzieć cel.

25 sierpnia 1943 nad Zatoką Biskajską uszkodził korwetę HMS Bideford, 27 sierpnia zatopił HMS Egret i uszkodził niszczyciel HMCS Athabaskan. 26 listopada 1943 roku na Morzu Śródziemnym trafił transportowiec HMT Rohna, zginęła połowa z 2000 żołnierzy. Po lądowaniu w Normandii używano ich do niszczenia mostów, 12 kwietnia 1945 jednostka specjalna KG 200 atakowała nimi mosty na Odrze. 

- [Henschel Hs 293](https://pl.wikipedia.org/wiki/Henschel_Hs_293)

### Henschel Hs 117 Schmetterling 

Sterowany radiowo rakietowy pocisk plot zaproponowany przez prof. Herberta A. Wagnera w 1941. Jego najbardziej znanym i zrealizowanym projektem była sterowana radiowo rakieta Henschel Hs 293 służąca do niszczenia okrętów. Był to pierwszy zastosowany bojowo i skutecznie pocisk tego typu. W Zatoce Biskajskiej 25 sierpnia 1943 uszkodził korwetę HMS Bideford. Dwa dni później zatopił HMS Egret.

Pomysł Wagnera początkowo odrzucony, ale wrócono do niego w 1943. Detonator miał być wyposażony w czujnik zbliżeniowy: akustyczny lub fotoelektryczny.

W maju 1944 przeprowadzono 59 prób z tymi rakietami wynoszonymi przez samolot He 111, połowa z nich była udana. W styczniu wykonano prototyp produkcyjny, ale 6 lutego 1945 projekt anulowano.

W zasadzie w całym lotnictwie wstrzymano prace rozwojowe nad wszystkimi nowymi konstrukcjami już (już?) 17 stycznia 1945, polecając skoncentrować wszystkie wysiłki i dostępne jeszcze środki na Me 262 i Heinkel He 162 (Volksjäger).

Schmetterling miał mieć dwie wersje: odpalane z ziemi i Hs 117H wystrzeliwane z samolotu nosiciela takiego jak Do 217, Ju 188, lub Ju 388. Tu można by się zapytać: jaki jest sens nazwać rakietę plot Motylem? Może wybuchający pocisk albo samolot tak się komuś skojarzył.

### Henschel Hs 297 Föhn

7.3 cm Raketen Sprenggranate aka Volkssturm-Flugabwehr-Raketenwerfer. Przeznaczona dla Volkssturmu wieloprowadnicowa wyrzutnia rakietowa przeznaczona do zwalczania samolotów szturmowych oraz desantów przez rzekę. 35 rakiet 73 mm w wyrzutni. Maksymalny zasięg pionowy 1200 m poziomy 700 m. Wszystkie rakiety odpalane na raz.

Do lutego 1945 dostarczono 50 wyrzutni. Po raz pierwszy użyte 2 marca 1945 w rejonie Remagen gdzie wpadły w ręce Amerykanów.

### Henschel Hs 298

Dwustopniowa rakieta powietrze-powietrze o zasięgu 1,5 km. Głowica o wadze 48 kg. System naprowadzania napędzany śmigłem z przodu.

22 grudnia 1944 pierwsze próby. Projekt zarzucono na rzecz X-1.

### Ruhrstahl X-4 / X-7

Kierowany przewodowo pocisk rakietowy powietrze-powietrze. Pracę nad nimi zaczęto w czerwcu 1943, prowadził je dr Max Kramer w Ruhrstahl AG. Celem było stworzenie broni pozwalającej zestrzelić samolot spoza zasięgu skutecznej obrony plot bombowca, czyli 1 km. Pierwsze próby w locie przeprowadzono 11 sierpnia 1944. Okazało się, że do naprowadzania wymagany jest operator, więc mogą być użyte tylko z pokładu bombowców takich jak Ju 88. Dla jednomiejscowych myśliwców zaprojektowano pocisk R4M.

Prędkość 1170 km/h (poddźwiękowa). Zasięg 1,5 do 3,5 km

Produkcja seryjna ruszyła w styczniu 1945, ale powstały tylko kadłuby, zakłady BMW w Stargardzie (Szczecińskim) zostały zbombardowane i nie dostarczono silników rakietowych.

Nigdy nie zostały użyte bojowo, ale ich projekt wpłynął na inne powojenne konstrukcje.

Wersja przeciwpancerna to X-7 na paliwo stałe. Po wojnie Francuzi opracowali na jej podstawie pocisk Nord SS.10, ale bez powodzenia.

- [X-4 – kierowany pocisk rakietowy powietrze–powietrze opracowany w latach 1942–1944 w zakładach Ruhrstahl przez dra Maksa Kramera.](https://www.facebook.com/groups/735333356987206/permalink/1134708220383049/)
- Military Aviation History ["German Anti-Air Missiles of World War 2" [YT 6:47]](https://www.youtube.com/watch?v=Cx_lsh0BJGs)

### Fritz X

Ruhrstahl SD 1400 X aka PC 1400 X. Zrzucana z bombowca beznapędowa bomba kierowana radiowo przeznaczona do niszczenia opancerzonych okrętów. Waga 1570 kg, 320 kg ładunku wybuchowego. Zrzucona z 6 km mogła przebić pancerz 130 mm.

Pierwszy raz użyta bojowo w 1943. Z powodu przewagi aliantów w powietrzu i konieczności optycznego naprowadzania nie odegrała większej roli.

### Feuerlilie

W 1940 dział badawczy RML Deutsche Forschungsanstalt für Luftfahrt zaczął opracowywanie zdalnie sterowanej rakiety plot. Produkcją zajmował się Rheinmetall-Borsig.

Do końca 1944 rezultaty z pierwszą wersja (Feuerlilie F-25) nie były zadowalające.

Od kwietnia 1942 pracowano nad kolejną wersją Feuerlilie F-55, była to rakieta dwustopniowa, pierwszy stopień na paliwo stałe, drugi na ciekłe. Wystrzeliwane z rampy. 25 stycznia 1943 zamówiono wykonanie 5 prototypów we wrocławskiej firmie Ardelt.

Pierwsze odpalenie 12 maja 1944. Rakieta leciała przez 69 sekund na dystansie 7500 m. Kolejne testy ujawniły liczne problemy techniczne. Ostatnia udokumentowana próba 11 grudnia 1944 w Greifswalder Oie.

W styczniu 1945 projekt anulowano.

### R4M Orkan

Niekierowana rakieta powietrze-powietrze przeznaczona do wystrzeliwania z jednomiejscowych myśliwców takich jak Messerschmitt Me 262 i Focke-Wulf Fw 190.

Zbudowano ich kilkanaście tys. sztuk, zasięg ok. 1 km.

### Panzerblitz

Niekierowany pocisk rakietowy powietrze-ziemia przeznaczony do niszczenia czołgów. Skonstruowano je na bazie R4M Orkan. Miały być w nie wyposażone samoloty Henschel Hs 132. Testowano je na Focke-Wulf Fw 190.

Nigdy nie zostały zastosowane bojowo, głównie dlatego, że nie zdołano na czas opracować wyrzutni.

- Military Aviation History ["Secret Weapon? Panzerblitz: 1944 Luftwaffe Anti-Tank Rocket" [YT 33:42]](https://www.youtube.com/watch?v=6KK0wkNmTYM)