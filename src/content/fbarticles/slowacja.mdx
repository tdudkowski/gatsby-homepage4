---
title: "Słowacja"
date: 2022-01-18
img: 
tags: Słowacja, klerofaszyzm, kolaboracja, Tiso
category: article
url: https://dygresje.info/festung-breslau/article/slowacja
description1: ""
description2: ""
---

<Europa />

### Okres międzywojenny

W latach 1918-39 Słowacja stanowiła część Czechosłowacji.

### I Republika Słowacka

29-30 września 1938 Układ Monachijski nadał Słowacji autonomię w ramach Czecho-Słowacji.

14 marca 1939 po napaści Niemiec hitlerowskich na Czechosłowację powstaje Republika Słowacka z ks. Jozef Tiso na czele.

Był to od 1918 członek, a potem aktywny działacz Słowackiej Partii Ludowej, tzw ludaków. W latach 30 XX wieku zaczął tam robić poważną karierę, po śmierci jej przywódcy Andreja Hlinki został jego następcą i wkrótce poparł Hitlera. Jest odpowiedzialny za przeprowadzenie Holokaustu na terenie Słowacji, a podczas powstania w 1944 także zbrodni na Słowakach.

W maju 1942 z inicjatywy Antonescu zawarto wewnątrz państw osi porozumienie Słowacja - Rumunia - Chorwacja skierowane przeciwko ewentualnej ekspansji Węgier.

### Ustrój

Państwo od razu zostało uznane przez papieża Piusa XII (Pacelli), list pasterski biskupów pobłogosławił katolicko-faszystowski reżim.

Jest to państwo marionetkowe, jedno z państw kolaboranckich takich jak Chorwacja i Węgry. Ustrojem był faszyzm klerykalny (aka klerofaszyzm) - pojęcie to powstało w 1922 w faszystowskich Włoszech. Rządziła Słowacka Partia Ludowa (słow. Slovenská ľudová strana) – i jej bojówki Gwardia Hlinki (słow. Hlinkova garda). Jednym z założycieli i właściwym twórcą partii od 1906 był ksiądz Andrej Hlinka zmarły w 1938. Tiso był jego następcą.

### Granice

15 marca 1939 część obszaru została zajęta przez wojska niemieckie.

17 marca 1939 od strony Rusi Podkarpackiej wkroczyły wojska węgierskie. 23 marca Słowacja podpisała w Wiedniu układ o stosunku ochronnym (Schutzvertrag) z tajnym protokołem o współpracy gospodarczo-finansowej; na 25 lat. Hitlerowskie Niemcy zagwarantowały nienaruszalność granic Słowacji i zobowiązały się do pomocy w organizacji armii. Atak węgierski został zatrzymany.

Słowacja musiała się zrzec terytoriów zamieszkanych w większości przez Węgrów na rzecz Węgier (z Koszycami włącznie) oraz Rusinów (Ruś Zakarpacka).

Słowacja zgodziła się na kontrolę przez Wehrmacht strefy wojskowej (niem. Schutzzone) o długości około 200 km, wzdłuż granicy z Protektoratem Czech i Moraw. 12 sierpnia 1939 uregulowano w specjalnym tajnym układzie. 2 tygodnie później Niemcy skierowali za zgodą rządu słowackiego swoje wojska na teren całej Słowacji, podporządkowując armię słowacką.

### Holokaust

Pierwsze formalnie samodzielne państwo, które dokonało deportacji Żydów. Odebrano majątek ponad 10 tys. żydowskich przedsiębiorców o wartości 38% ówczesnego budżetu państwa. Niemcom płacono 500 marek za każdego wywiezionego Żyda. Pierwsze deportacje do słowackich obozów koncentracyjnych w Vyhne, Sereď i Novaky.

Od końca czerwca 1942 do hitlerowskich obozów zagłady 52 tys. słowackich Żydów; do października 58 tys. W sumie 70 tys. słowackich Żydów. Zginęło 67 tys, większość w Auschwitz-Birkenau.

### Wojna

Słowacja wzięła udział w napaści na Polskę. 3 dywizje pod dowództwem Ferdinanda Čatloša o 0500 zaatakowały kierunkach: podhalańskim, nowosądeckim i bieszczadzkim. Słowacja uzyskała kilkanaście wsi na Spiszu i na Orawie.

Armia słowacka wzięła udział w Operacji Barbarossa. Z wyjątkiem Dywizji Szybkiej tylko do października 1941. Powodem były liczne dezercje do Armii Czerwonej.

10 kwietnia 1944 w sowietach powstaje I Czechosłowacki Korpus Armijny. Wchodził w skład 4 Frontu Ukraińskiego, od 4 września do 29 listopada 1944 1 Frontu Ukraińskiego. Rozwiązany 15 maja 1945.

29 sierpnia 1944 wybuchło słowackie powstanie narodowe, Niemcy stłumili je do końca października. Dowództwo powstania przeniosło się w Niżne Tatry. Walki trwały do końca wojny. W tym okresie władza Tiso była tylko tytularna

8 września - 30 listopada 1944 operacja dukielsko-preszowska aka bitwa na Przełęczy Dukielskiej.

1 Brygada Czechosłowacka 6 października w rejonie Barwinka przekroczyli przedwojenną granicę polsko-czechosłowacką i zajęli pierwszą słowacką miejscowość - Vyšný Komárnik. Walki trwały do końca listopada.

2 lutego - 4 kwietnia 1945 walki o przełamanie frontu między Tatrami a Niżnymi Tatrami oraz wyzwolenie Liptowskiego Mikułasza.

Operacja bratysławsko-brneńska rozpoczęła się 25 marca. 7 Armia Gwardyjska przedarła się przez niemieckie linie obrony na rzece Hron i 29 marca zdobyła Komarno i Nowe Zamki.

26 marca 4 Armia rumuńska zdobyła Bańską Bystrzycę.

2 kwietnia sowieci zdobyli lotnisko w Vajnorach i zaczęła się bitwa o Bratysławę. Faszystowski dyktator ksiądz Tiso uciekł i znalazł schronienie w austriackim klasztorze Kremsmünster. Bratysławy broniły niemiecka 6 Armia i węgierska 3 Armia. Już czwartego kwietnia większość Bratysławy była w rękach sowieckich. 5 kwietnia zdobyli dzielnice na południe od Dunaju.

Po wojnie Słowacja powróciła do sytuacji sprzed Układu Monachijskiego.

### Józeff Tiso

W kwietniu 1945 uciekł do Austrii, a potem schronił się w bawarskim klasztorze kapucynów w Altötting. Został tam w czerwcu 1945 aresztowany przez Amerykanów, którzy wydali go nowemu rządowi Czechosłowacji. Do lutego 1948 Czechosłowacja miała jeszcze rząd mieszany, składający się w dużej części z demokratów i przedstawicieli przedwojennej Czechosłowacji. W październiku 1945 zaczął się proces.

15 kwietnia 1945 Czechosłowacki Sąd Narodowy (cz. Národný súd) wydał wyrok śmierci, prezydent Edvard Beneš nie skorzystał z prawa łaski.

18 kwietnia 1947 został powieszony w Bratysławie.

W 2008 po identyfikacji zwłok na cmentarzu w Bratysławie, szczątki księdza zostały przeniesione do Katedry św. Emmerama w Nitrze (słow. Bazilika svätého Emeráma). Dziś jest usprawiedliwiany za kolaborację z Hitlerem, a czasem nawet gloryfikowany jako męczennik. Popularna postać w środowiskach nacjonalistycznych.

### Odnośniki

- ["Holokaust na Słowacji. Jedyny kraj, który dopłacał Niemcom za mordowanie Żydów"](https://wielkahistoria.pl/holokaust-na-slowacji-jedyny-kraj-ktory-doplacal-niemcom-za-mordowanie-zydow/)
- Oblicza XX Wieku ["Słowacja podczas II wojny światowej cz. 1: Od powstania państwa do wojny z Polską" [YT 26:20]](https://www.youtube.com/watch?v=iZII7VnXHG8)
