---
title: "Kryptografia symetryczna"
comment: ""
section: "it"
subsection: "kryptologia"
---

### Opis

Używa tego samego klucza do szyfrowania i odszyfrowania treści (lub dokładniej: klucz deszyfrujący jest łatwy do odtworzenia z klucza szyfrującego). Jego zalety to prostota i szybkość.

Słabą stroną tej metody jest konieczność przesłania klucza - dającego dostęp do zawartości - od nadawcy do odbiorcy. Klucz musi być ich wspólną tajemnicą. Od utrzymania klucza w sekrecie i jego bezpiecznej i niezakłóconej dystrybucji zależy bezpieczne funkcjonowanie systemu. Zapewnienie sprawnego funkcjonowania kanału dystrybucji było trudnym zadaniem, szczególnie jeśli liczba uczestników komunikacji rosła, a klucze musiały być często zmieniane.

Schemat:

```
tekst jawny >--[klucz tajny]--> szyfrogram >--[klucz tajny]--> tekst jawny
```

Założenia:

- klucz jest znany tylko nadawcy i odbiorcy
- istnieje bezpieczna - poza normalnym trybem komunikacji - droga wymiany kluczy

### Podział

Szyfry symetryczne dzieli się na dwa rodzaje: 

- **blokowe** (DES, IDEA, AES): Procedury, które w jednym przejściu operują na blokach znaków zwykle o określonej wielkości, szyfrując niewielkie bloki danych - współcześnie jest to najczęściej 128 bitów (AES), przedtem przeważały 64-bitowe bloki (DES, 3DES, Blowfish, IDEA). Klucze są niewielkie, mają zwykle od 128 do 256 bitów. Typowy szyfr blokowy składa się z kilkunastu dość prostych rund przekształcających blok. Operacje używane w tych szyfrach są zwykle proste, ale są mocno zróżnicowane, np. używa się dodawania, XOR, przesunięć cyklicznych, różnego typu S-BOX-ów, mnożenia modulo liczb pierwszych itd. Już kilka rund takich operacji zupełnie zaburza jakikolwiek porządek i utrudnia analizę. Ponieważ szyfr blokowy szyfruje jedynie niewielką ilość informacji, używane są różne tryby szyfrowania, które umożliwiają szyfrowanie większych wiadomości. Niektóre z trybów szyfrów blokowych - CFB, OFB, CTR - działają jako szyfry strumieniowe, generując strumień szyfrujący i XOR-ując dane. Zależnie od trybu działania mogą być zaimplementowane jako samosynchronizujące się szyfry strumieniowe (tryb CFB).
- **strumieniowe** (RC4) Szyfry strumieniowe szyfrują każdy znak tekstu jawnego osobno, generując znak strumienia szyfrującego i przekształcając go na przykład z użyciem funkcji XOR go ze znakiem danych, w związku z czym nie jest konieczne oczekiwanie na cały blok danych, jak w przypadku szyfrów blokowych. Przekształcają ciągły strumień znaków, szyfrując znak po znaku. Popularne szyfry strumieniowe to A5/1 i A5/2 stosowane w telefonii komórkowej. Do szyfrów strumieniowych należą też historyczne szyfry polialfabetyczne (Enigma) i monoalfabetyczne. Mogą również być zastosowane do przetwarzania pojedynczych bloków jawnego tekstu na raz. 

Jak widać, jest to dość ogólny podział, raczej określający domyślny tryb pracy.

### Szyfry

#### Blowfish

Blowfish to szyfr blokowy stworzony przez Bruce'a Schneiera w 1993 roku jako szybka i bezpłatna alternatywa dla istniejących ówcześnie algorytmów. Algorytm operuje na 64-bitowych blokach i używa kluczy od 32 do 448 bitów. Algorytm ma postać szyfru Feistela z 16 rundami z SBOXami zależnymi od klucza. Każda zmiana klucza wymaga dość sporej ilości wstępnych obliczeń, żeby ustalić SBOXy. Z tego powodu atak BF trwa znacznie dłużej niż można by się spodziewać.
[Blowfish_(cipher)](http://en.wikipedia.org/wiki/Blowfish_(cipher)), [Blowfish_(kryptografia)](http://pl.wikipedia.org/wiki/Blowfish_(kryptografia))

#### DES (Data Encryption Standard)

Opracowany przez IBM i używany w latach 1976-2001 standardowy algorytm szyfrujący zalecany przez rząd USA - szeroko używany algorytm kryptograficzny. Stworzony na podstawie szyfru Lucifer, zmodyfikowany przez NSA. Zaakceptowany jako amerykański standard przemysłowy w roku 1977.

64-bitowy blok szyfru z 56-bitowym kluczem przetwarzany 16 razy. Obecnie uznawany za zbyt słaby szyfr, głównie ze względu na zbyt mały rozmiar klucza, który był już łamany w czasie poniżej 24 godzin.

- Wikipedia [DES (ang)](http://en.wikipedia.org/wiki/DES) | [DES (.pl)](http://pl.wikipedia.org/wiki/DES)

#### 3DES (Triple DES)

Ulepszony DES. Algorytm polegający na zakodowaniu wiadomości DES trzy razy: kodujemy pierwszym kluczem, dekodujemy drugim kluczem, kodujemy trzecim kluczem (użycie dekodowania jako drugiej fazy nie wpływa na siłę algorytmu: szyfrowanie w DES jest identyczne jak deszyfrowanie, tylko ma odwróconą kolejność rund), ale umożliwia używania 3DES w trybie kompatybilności z DES - za klucz pierwszy i drugi, lub drugi i trzeci przyjmujemy dowolny taki sam klucz, a za ostatni zwykły klucz DES.

3DES używa takich samych rozmiarów bloków oraz trybów jak zwykły DES. Siła 3DES jest tylko dwukrotnie, nie trzykrotnie, większa od siły zwykłego DES, ze względu na atak MITM.

#### AES (Advanced Encryption Standard - Rijandel)

Symetryczny szyfr blokowy przyjęty przez NIST w wyniku konkursu ogłoszonego w roku 1997. Bezpośrednią przyczyną rozpisania konkursu była niewystarczająca siła algorytmu DES. Konkurs wygrał algorytm Rijndael. Możliwe jest w nim użycie kluczy o długościach 128, 192 i 256 bitów. Operuje on na blokach danych o długości 128 bitów (oryginalna specyfikacja Rijndael dopuszczała również bloki 192 i 256-bitowe).

AES wykonuje 10, 12 lub 14 (w zależności od długości klucza) rund szyfrujących podstawienie-permutacja, składających się z substytucji wstępnej, permutacji macierzowej (mieszanie wierszy, mieszanie kolumn), modyfikacji za pomocą klucza, przy czym funkcja substytucyjna ma bardzo oryginalną konstrukcję uodparniającą na znane ataki kryptoanalizy różnicowej i liniowej.

Autorami są dwaj belgijscy kryptografowie Joan Daemen i Vincent Rijmen (stad nazwa Rijndael). Jest szybki i łatwy w implementacji, wymaga niewiele pamięci i jest wolny od problemów licencyjnych - dlatego obecnie jest powszechnie stosowany.

- Wikipedia [AES (ang)](http://en.wikipedia.org/wiki/AES)

#### IDEA (International Data Encryption Algorithm)

Symetryczny szyfr blokowy operujący na 64-bitowych blokach wiadomości i mający 128-bitowy klucz opracowany w ETH w Zurychu. IDEA jest objęta patentem w USA i Europie, jest dostępna do darmowego użytku tylko w celach niekomercyjnych. Ze względów patentowych oraz ze względu na powstanie lepszych algorytmów (AES) i postępy w kryptoanalizie IDEA znacznie straciła na popularności, choć nie została nigdy złamana. Obecnie nie ma już powodów do stosowania tego szyfru, są lepsze i pozbawione komplikacji patentowych.

- [IDEA (ang)](http://en.wikipedia.org/wiki/International_Data_Encryption_Algorithm)

#### RC6

Symetryczny szyfr blokowy, jeden z finalistów konkursu AES. Bardzo szybki i prosty algorytm autorstwa Ronalda Rivesta (MIT) - powstał w 1994. Rozmiar bloku, ilość rund i długość klucza może być dostosowywana do potrzeb. Patent RSA Security.